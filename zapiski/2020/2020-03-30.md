---
tags: vaje, or, dinamicno programiranje
hackmd: https://hackmd.io/lg1h-7IvR6Gq_qxARZVQng
---
# Operacijske raziskave - vaje 30.3.2020

---

## Dinamično programiranje

### Naloga 1

Na avtocestni odsek dolžine \\(M\\) kilometrov želimo postaviti oglasne plakate. Dovoljene lokacije plakatov določa urad za oglaševanje in so predstavljene s števili \\(x_1, x_2, \dots x_n\\), kjer \\(x_i\\) (\\(1 \le i \le n\\)) predstavlja oddaljenost od začetka odseka v kilometrih. Profitabilnost oglasa na lokaciji \\(x_i\\) določa vrednost \\(v_i\\) (\\(1 \le i \le n\\)). Urad za oglaševanje podaja tudi omejitev, da mora biti razdalja med oglasi vsaj \\(d\\) kilometrov. Oglase želimo postaviti tako, da bodo čim bolj profitabilni.

1. Reši problem za parametre \\(M = 20\\), \\(d = 5\\), \\(n = 8\\), \\((x_i)_{i=1}^n = (1, 2, 8, 10, 12, 14, 17, 20)\\) in \\((v_i)_{i=1}^n = (8, 8, 12, 10, 7, 5, 6, 10)\\).
2. Napiši rekurzivne enačbe za opisani problem.
3. Napiši algoritem, ki poišče najbolj profitabilno postavitev oglasov za dane parametre. Kakšna je njegova časovna zahtevnost?

---

### Naloga 2

Imamo nahrbtnik nosilnosti \\(M\\) kilogramov. Danih je \\(n\\) objektov z vrednostmi \\(v_i\\) in težami \\(t_i\\) (\\(1 \le i \le n\\). Problem nahrbtnika sprašuje po izbiri predmetov \\(I \subseteq \{1, 2, \dots, n\}\\), ki maksimizira njihovo skupno vrednost pri omejitvi \\(\sum_{i \in I} t_i \le M\\).

1. Napiši rekurzivne enačbe za opisani problem.
2. Z uporabo rekurzivnih enačb reši problem za parametre \\(M = 8\\), \\(n = 8\\), \\((v_i)_{i=1}^n = (9, 9, 8, 11, 10, 15, 3, 12)\\) in \\((t_i)_{i=1}^n = (3, 5, 1, 4, 3, 8, 2, 7)\\).

---

### Naloga 3

Dana je matrika \\(A = (a_{ij})_{i,j=1}^{m,n}\\). Poiskati želimo pot minimalne vsote, ki se začne v levem zgornjem kotu (pri \\(a_{11}\\)) in konča v desnem spodnjem kotu (pri \\(a_{mn}\\)). Dovoljeni so zgolj premiki v desno in navzdol.

1. Reši problem za matriko
$$
A = \begin{pmatrix}
131 & 673 & 234 & 103 &  18 \\
201 &  96 & 342 & 965 & 150 \\
630 & 803 & 746 & 422 & 111 \\
537 & 699 & 497 & 121 & 956 \\
805 & 732 & 524 &  37 & 332
\end{pmatrix} .
$$
2. Napiši rekurzivne enačbe za opisani problem.
3. Na osnovi rekurzivnih enačb napiši algoritem, ki reši opisani problem. Oceni tudi njegovo časovno zahtevnost v odvisnosti od \\(m\\) in \\(n\\).

---

### Naloga 4

Dan je niz \\(S = a_1 a_2 \dots a_n\\), kjer so \\(a_i\\) (\\(1 \le i \le n\\)) elementi neke končne abecede. Nizu \\(a_j a_{j+1} \dots a_k\\), kjer je \\(1 \le j \le k \le n\\), pravimo *strnjen podniz* niza \\(S\\). S pomočjo dinamičnega programiranja napiši algoritem, ki določi najdaljši palindromski strnjen podniz v \\(S\\).