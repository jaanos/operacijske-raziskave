---
tags: vaje, or, grafi
hackmd: https://hackmd.io/wiYvFprITHKZ0m7fLRp24w
---
# Operacijske raziskave - vaje 20.4.2020

---

## Algoritmi na grafih

### Naloga 1

Zasnuj podatkovno strukturo za grafe, ki temelji na matrični predstavitvi. Podatkovna struktura naj ima sledeče metode:

* `__init__(G)`: ustvarjanje praznega grafa
* `dodajVozlisce(G, u)`: dodajanje novega vozlišča
* `dodajPovezavo(G, u, v)`: dodajanje nove povezave
* `brisiPovezavo(G, u, v)`: brisanje povezave
* `brisiVozlisce(G, u)`: brisanje vozlišča
* `sosedi(G, u)`: seznam sosedov danega vozlišča

Za vsako od naštetih metod podaj tudi njeno časovno zahtevnost v odvisnosti od števila vozlišč, števila povezav in stopenj vhodnih vozlišč. Oceni tudi prostorsko zahtevnost celotne strukture.

---

### Naloga 2

Zasnuj podatkovno strukturo za grafe, ki temelji na seznamih sosedov. Zapiši metode kot pri prejšnji strukturi ter oceni njihovo časovno zahtevnost in prostorsko zahtevnost celotne strukture.

---

### Naloga 3

Kako moramo spremeniti prejšnji strukturi, da bosta predstavljali digrafe?

---

### Naloga 4

Napiši algoritem, ki za vhodni graf $G$ določi, ali ima trikotnik. Katero podatkovno strukturo za grafe boš uporabil?

---

### Naloga 5

Dan je digraf $D = (V, E)$. Pravimo, da je vozlišče $v \in V$ *zvezda* digrafa $D$, če ima izhodno povezavo do vseh ostalih vozlišč in v digrafu $D$ ni drugih povezav. Napiši algoritem, ki poišče zvezdo danega digrafa, če ta obstaja.