---
tags: vaje, or, dinamicno programiranje
hackmd: https://hackmd.io/6sImSnqTSwiw_UnVJ2ls6A
plugins: mathjax, mermaid
---
# Operacijske raziskave - vaje 29.3.2021

---

## Dinamično programiranje

### Naloga 1

Na avtocestni odsek dolžine $M$ kilometrov želimo postaviti oglasne plakate. Dovoljene lokacije plakatov določa urad za oglaševanje in so predstavljene s števili ${x_1}, {x_2}, \dots {x_n}$, kjer ${x_i}$ ($1 \le i \le n$) predstavlja oddaljenost od začetka odseka v kilometrih. Profitabilnost oglasa na lokaciji ${x_i}$ določa vrednost ${v_i}$ ($1 \le i \le n$). Urad za oglaševanje podaja tudi omejitev, da mora biti razdalja med oglasi vsaj $d$ kilometrov. Oglase želimo postaviti tako, da bodo čim bolj profitabilni.

1. Reši problem za parametre $M = 20$, $d = 5$, $n = 8$, <i>$(x_i)_{i=1}^n = (1, 2, 8, 10, 12, 14, 17, 20)$</i> in <i>$(v_i)_{i=1}^n = (8, 8, 12, 10, 7, 5, 6, 10)$</i>.
2. Napiši rekurzivne enačbe za opisani problem.
3. Napiši algoritem, ki poišče najbolj profitabilno postavitev oglasov za dane parametre. Kakšna je njegova časovna zahtevnost?

---

### Naloga 2

Imamo nahrbtnik nosilnosti $M$ kilogramov. Danih je $n$ objektov z vrednostmi ${v_i}$ in težami ${t_i}$ ($1 \le i \le n$). Problem nahrbtnika sprašuje po izbiri predmetov $I \subseteq \{1, 2, \dots, n\}$, ki maksimizira njihovo skupno vrednost pri omejitvi $\sum_{i \in I} t_i \le M$.

1. Napiši rekurzivne enačbe za opisani problem.
2. Z uporabo rekurzivnih enačb reši problem za parametre $M = 8$, $n = 8$, <i>$(v_i)_{i=1}^n = (9, 9, 8, 11, 10, 15, 3, 12)$</i> in <i>$(t_i)_{i=1}^n = (3, 5, 1, 4, 3, 8, 2, 7)$</i>.

---

### Naloga 3

Dana je matrika <i>$A = (a_{ij})_{i,j=1}^{m,n}$</i>. Poiskati želimo pot minimalne vsote, ki se začne v levem zgornjem kotu (pri <i>$a_{11}$</i>) in konča v desnem spodnjem kotu (pri <i>$a_{mn}$</i>). Dovoljeni so zgolj premiki v desno in navzdol.

1. Reši problem za matriko

   $$
   A = \begin{pmatrix}
   131 & 673 & 234 & 103 &  18 \\
   201 &  96 & 342 & 965 & 150 \\
   630 & 803 & 746 & 422 & 111 \\
   537 & 699 & 497 & 121 & 956 \\
   805 & 732 & 524 &  37 & 332
   \end{pmatrix} .
   $$

2. Napiši rekurzivne enačbe za opisani problem.

3. Na osnovi rekurzivnih enačb napiši algoritem, ki reši opisani problem. Oceni tudi njegovo časovno zahtevnost v odvisnosti od $m$ in $n$.

---

### Naloga 4

Dan je niz $S = {a_1} {a_2} \dots {a_n}$, kjer so ${a_i}$ ($1 \le i \le n$) elementi neke končne abecede. Nizu ${a_j} {a_{j+1}} \dots {a_k}$, kjer je $1 \le j \le k \le n$, pravimo *strnjen podniz* niza $S$. S pomočjo dinamičnega programiranja napiši algoritem, ki določi najdaljši palindromski strnjen podniz v $S$.