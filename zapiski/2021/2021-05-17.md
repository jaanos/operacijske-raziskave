---
tags: vaje, or, grafi
hackmd: https://hackmd.io/29v0PupJRPOGccV0sV2i2g
plugins: mathjax
---
# Operacijske raziskave - vaje 17.5.2021

---

## Floyd-Warshallov algoritem

### Naloga 1

S pomočjo Floyd-Warshallovega algoritma poišči najkrajše poti med vsemi pari vozlišč.

![](https://jaanos.github.io/operacijske-raziskave/zapiski/2021/2021-05-17/graf1.png)

---

## Uporaba algoritmov na grafih

### Naloga 2

Denimo, da imamo neusmerjen graf $G = (V, E)$, katerega vozlišča predstavljajo mesta, povezave pa predstavljajo ceste, ki jih povezujejo. Za vsako povezavo $e \in E$ poznamo njeno dolžino ${\ell_e}$ (v kilometrih).

Priti želimo iz mesta $s$ v mesto $t$. V vsakem mestu je bencinska črpalka, ob cestah pa teh ni. Žal imamo na voljo samo star avto, ki lahko s polnim rezervoarjem prepelje le $L$ kilometrov.

1. Zapiši algoritem, ki v linearnem času poišče pot, ki jo lahko prevozimo z našim avtom, oziroma ugotovi, da ta ne obstaja.
2. Izkaže se, da z našim avtom te poti ne moremo prevoziti, zato se odločimo za nakup novega. Zapiši algoritem, ki v času $O(m \log n)$ določi najmanjše število prevoženih kilometrov, ki naj jih avto zmore z enim polnjenjem, da bo pot od $s$ do $t$ mogoča.

---

### Naloga 3

Oviratlon je tekalna preizkušnja na 8 do 10 kilometrov dolgi poti z različnimi ovirami. Zanima nas, na koliko različnih načinov lahko pridemo od štarta do cilja. Dan je utežen usmerjen acikličen graf $G$ ter vozlišči $s$ in $t$, ki predstavljata štart oziroma cilj. Uteži na povezavah nam predstavljajo, na koliko načinov jih lahko prečkamo.

1. Reši nalogo za sledeči graf.

   ![](https://jaanos.github.io/operacijske-raziskave/zapiski/2021/2021-05-17/graf2.png)

2. Zapiši algoritem, ki reši dani problem. Kakšna je njegova časovna zahtevnost?

---

### Naloga 4

Dan je neusmerjen utežen graf $G = (V, E)$ z nenegativnimi cenami povezav ${L_e}$ ($e \in E$). Naj bosta $A$ in $B$ disjunktni množici povezav, tako da velja $E = A \cup B$. Želimo najti najcenejšo *alternirajočo* pot med danima vozliščema $s, t \in V$ - torej takšno, v kateri se povezave iz $A$ in iz $B$ izmenjujejo (ni pomembno, ali začnemo oziroma končamo s povezavo iz množice $A$ ali $B$). Posamezno vozlišče se lahko v alternirajoči poti pojavi tudi večkrat.

1. Predlagaj čim učinkovitejši algoritem za reševanje danega problema. Kakšna je njegova časovna zahtevnost?

   **Namig:** grafu $G$ priredi usmerjen graf $G'$, v katerem bodo vse poti od $s$ do $t$ ustrezale alternirajočim potem v $G$. Po potrebi lahko vozlišča tudi podvojiš.

2. S svojim algoritmom poišči najcenejšo alternirajočo pot od $s$ do $t$ na spodnjem grafu. Povezave iz množice $A$ so označene s polno, povezave iz množice $B$ pa s črtkano črto. Iz rešitve naj bo jasno, kako poteka izvajanje algoritma.

   ![](https://jaanos.github.io/operacijske-raziskave/zapiski/2021/2021-05-17/graf3.png)