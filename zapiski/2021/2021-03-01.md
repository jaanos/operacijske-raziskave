---
tags: vaje, or, zahtevnost
hackmd: https://hackmd.io/w4_7OPkIT7asbGkUpUR1oQ
plugins: mathjax
---
# Operacijske raziskave - vaje 1.3.2021

---

## Celoštevilsko linearno programiranje

### Naloga 1

Občina Ljubljana želi projekte iz množice $\mathcal{P} = \lbrace {p_1}, {p_2}, \dots, {p_n} \rbrace$, pri čemer ima na voljo $M$ evrov kapitala. V želji po razvoju regije želijo, da se v sklopu sponzoriranih projektov ustvari vsaj $N$ delovnih mest. Projekt ${p_i}$ ($1 \le i \le n)$ potrebuje ${d_i}$ evrov finančne pomoči in zaposli ${a_i}$ ljudi. Na občini so ocenili, da ima projekt ${p_i}$ ob uspešnem dokončanju donos $c_i$ evrov. Katere projekte naj sponzorira, da bo donos čim večji? Na smiseln način modeliraj opisani problem z linearnim programom.

---

### Naloga 2

Obravnavajmo posplošen scenarij iz prejšnje naloge.

1. Denimo, da so projekti lahko med seboj odvisni. Imejmo množico $V \subseteq \mathcal{P}^2$, ki določa, da za vsak par projektov $({p_i}, {p_j}) \in V$ velja, da lahko projekt ${p_i}$ sponzoriramo le, če sponzoriramo tudi projekt ${p_j}$.

2. Nekateri izmed projektov so lahko v konfliktu. Naj bo $S \subseteq 2^\mathcal{P}$ družina množic, ki določa, da so za vsako množico $H \in S$ projekti iz $H$ med seboj v konfliktu (tj., hkrati lahko sponzoriramo le enega izmed njih.)

Opiši, kako bi modelirali opisane omejitve.

---

### Naloga 3 - problem prevoza in skladiščenja dobrin

V Evropski uniji je na voljo $n$ skladišč, pri čemer znašajo stroški najema $i$-tega skladišča ${f_i}$ (ne glede na zasedenost), vsako skladišče pa lahko hrani enoto dobrine. Imamo $m$ strank, ki jim dostavljamo dobrine, pri čemer ${c_{ij}}$ ($1 \le i \le n$, $1 \le j \le m$) predstavlja strošek dostave dobrine stranki $j$ iz skladišča $i$. Predpostavimo tudi, da ima vsaka stranka določeno potrebo ${d_j}$, ki ponazarja število enot dobrine, ki jo potrebuje. V katerih skladiščih naj hranimo dobrine, da bodo skupni stroški najema in dostave čim manjši? Na smiseln način modeliraj opisani problem z linearnim programom.

---

### Naloga 4 - problem kombinatorične dražbe

Dražitelj ponuja predmete iz množice $A$ in prejme ponudbe $\lbrace ({B_i}, {c_i}) \rbrace{_{i=1}^k}$, pri čemer je ${c_i}$ cena, ki jo udeleženec dražbe ponudi za predmete v množici ${B_i} \subseteq A$. Katere ponudbe naj dražitelj sprejme, da maksimizira dobiček, če lahko vsak predmet proda največ enkrat? Modeliraj opisani problem z linearnim programom.

---

### Naloga 5

Definiraj problem dominacijske množice v grafu in zapiši celoštevilski linearni program, ki rešuje opisani problem.

---

### Naloga 6

Napiši linearni program, ki modelira iskanje najkrajše poti med danima vozliščema $u$ in $v$ v usmerjenem grafu $G$.
